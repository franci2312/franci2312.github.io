<!DOCTYPE html>
<html>

<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>s</title>
  <link rel="stylesheet" href="https://stackedit.io/style.css" />
</head>

<body class="stackedit">
  <div class="stackedit__html"><h1 id="primo-pdf-disponibilità-e-caratteristiche-energia-elettrica">PRIMO PDF: Disponibilità e caratteristiche energia elettrica</h1>
<h2 id="il-problema-energetico">Il problema energetico</h2>
<p>Qualunque attività umana, per poter essere svolta, richiede energia; inoltre la quantità di energia disponibile è in stretta relazione col progresso materiale raggiunto da una collettività, nel senso che i popoli con il più alto tenore di vita richiedono elevate quantità di energia. Queste considerazioni sono alla base del cosiddetto problema energetico, che riguarda essenzialmente due aspetti:</p>
<ol>
<li>reperimento delle fonti di energia disponibili in natura</li>
<li>razionale utilizzo e trasformazione delle medesime</li>
</ol>
<p>Le fonti energetiche disponibili in natura sono dette prima rie; tali fonti tuttavia non sono direttamente utilizzabili per tutti i bisogni dell’attività umana: da qui la necessità di tra sformare l’energia primaria in altre forme di energia, dette se condarie, più como-de per gli impieghi desiderati. Tra le fonti di energia primarie si ricordano</p>
<ol>
<li>combustibili fossili quali carbone, gas naturale, petrolio (energia chimica)</li>
<li>le cadute d’acqua (energia meccanica)</li>
<li>le sorgenti di gas e vapore naturale (energia meccanica)</li>
<li>il vento (energia meccanica)</li>
<li>la radiazione solare (radiazione elettromagnetica derivante dai processi di fusione nucleare nel sole)</li>
<li>i materiali adatti a reazioni nucleari (energia derivante dai processi di fissione nucleare)</li>
</ol>
<p>L’impiego diretto di fonti energetiche primarie trova largo impiego nel riscaldamento degli ambienti (utilizzando principalmente combustibili fossili); altri esempi di utilizzo diretto di fonti energetiche primarie per la produzione di lavoro si hanno nei mulini a vento o ad acqua e nelle imbarcazioni a vela. Come si può capire dagli esempi sopra riportati, le fonti energetiche primarie consentono applicazioni molto limitate e soggette a numerosi vincoli (la presenza del vento non è costante e continua, i corsi d’acqua non sono disponibili ovunque ecc.): da qui l’importanza di poter disporre di fonti energetiche secondarie, ottenute per trasformazione delle primarie, che mettano a disposizione forme di energia flessibili, facilmente trasportabili e convertibili (ad esempio, in calore, lavoro meccanico, radiazione luminosa ecc.).</p>
<h2 id="fonti-energetiche-rinnovabili-e-non-rinnovabili">Fonti energetiche rinnovabili e non rinnovabili</h2>
<p>Una distinzione fondamentale riguardante le fonti energetiche primarie è quella tra fonti energetiche rinnovabili e fonti energetiche non rinnovabili.</p>
<blockquote>
<p>Anche se la distinzione non è del tutto univoca, si può dire che le fonti energetiche rinnovabili sono quelle disponibili in modo diretto e continuo in natura, in modo da potersi considerare virtualmente inesauribili.</p>
</blockquote>
<p>Tali si possono considerare, ad esempio, l’energia solare, l’energia eolica, l’energia idrica e l’energia geotermica</p>
<blockquote>
<p>Le fonti energetiche non rinnovabili sono quelle che utilizzano, “consumandoli”, combustibili accumulati sulla Terra.</p>
</blockquote>
<p>Tra le fonti energetiche non rinnovabili, di fondamentale importanza sono i combustibili fossili (petrolio, carbone, gas naturale) e il materiale fissile utilizzato per la produzione di energia nucleare. In base a queste considerazioni è evidente che le fonti energetiche non rinnovabili sono accumulate in quantità limitata; la [figura 1.1] riporta l’ammontare delle riserve attuali dei vari combustibili fossili espresse in anni e calcolate sulla base dei consumi energetici stimati.</p>
<pre><code>Figura 1.1: Riserve mondiali di combustibili fossili
Durata delle riserve accertate di combustibili fossili, espresse in anni (da sito ENI)
[Grafico a barre]
Petrolio - 42
Gas naturale - 60
Carbone - 122
</code></pre>
<p>Uno degli aspetti fondamentali collegati all’utilizzo dei combustibili fossili è quello dell’inquinamento ambientale: in particolare la combustione dei combustibili fossili comporta il rilascio in ambiente di anidride carbonica (CO2) ritenuta responsabile dell’effetto serra. Allo scopo di contenere la produzione di gas effetto serra sono state attivate varie iniziative internazionali (la più famosa delle quali è il cosiddetto Protocollo di Kyoto) tese a limitare i consumi di combustibili fossili.</p>
<h2 id="lenergia-elettrica">L’energia elettrica</h2>
<p>L’energia elettrica è l’energia secondaria che meglio risponde alle esigenze delle attività umane: essa può definirsi un utile “intermediario” nel senso che, ottenuta a partire dall’energia primaria, consente un semplice trasporto e una capillare distribuzione presso gli utenti che possono infine trasformarla in modo flessibile, semplice e comodo nelle forme di energia finali desiderate (calore, luce, lavoro meccanico ecc.). È evidente che, per le sue caratteristiche, l’energia elettrica rappresenta una forma di energia pregiata, che richiede un razionale utilizzo. La sua produzione avviene in centrali elettriche, sempre a partire da una fonte di energia primaria, tra quelle elencate in precedenza. Le centrali elettriche sono tutte collegate alla rete elettrica che, costituita da linee elettriche caratterizzate da diversi livelli di tensione, consente il trasporto e la distribuzione dell’energia elettrica prodotta agli utilizzatori. La produzione e la distribuzione dell’energia elettrica viene effettuata principalmente utilizzando corrente alternata. Si noti che l’energia elettrica prodotta non può essere accumulata sotto tale forma (in realtà è possibile accumularla a mezzo degli accumulatori o di altri metodi, ma si tratta di quantitativi di energia molto piccoli in relazione ai consumi di una collettività quale, ad esempio, una nazione), per cui deve esservi equilibrio, istante per istante, tra la potenza prodotta dalle centrali (e immessa nella rete) e la potenza elettrica assorbita dagli utilizzatori (prelevata dalla rete). Questa circostanza ha importanti conseguenze: infatti è necessario produrre elevate quantità di energia nei periodi di maggior assorbimento da parte degli utenti (ciò avviene nelle ore di punta corrispondenti agli orari in cui l’attività lavorativa è più intensa).</p>
<h2 id="il-diagramma-di-carico-dell’energia-elettrica">Il diagramma di carico dell’energia elettrica</h2>
<p>Nell’arco della giornata si hanno periodi di maggiore assorbimento dell’energia elettrica; queste informazioni sono desumibili dal diagramma di carico che riporta l’andamento dei prelievi di potenza da parte di una collettività (in particolare l’intera nazione), nell’arco di una intera giornata [fig. 1.2]. Questi diagrammi si ripetono ciclicamente e variano a seconda del giorno e del periodo dell’anno. Come si nota vi sono picchi di consumo: sono queste le ore di massimo assorbimento, nelle quali occorre immettere nella rete potenze molto elevate; il diagramma non si annulla mai.</p>
<pre><code>Figura 1.2: Domanda elettrica nazionale
Esempio di diagramma di carico in tempo reale: la linea continua
costituisce la previsione della domanda d’energia nell’arco della giornata;
la linea interrotta rappresenta l’energia effettivamente richiesta, fino
all’ora indicata della giornata in cui è stato effettuato il rilevamento
(da sito WEB TERNA).
[Grafico linea] X: Ora 0-24    Y: Megawatt x1000
0 - 32
2 - 30
4 - 29
6 - 31
8 - 38
10 - 43
12 - 42
14 - 41
16 - 42
18 - 41
20 - 40
22 - 39
24 - 35
</code></pre>
<h2 id="la-produzione-dell’energia-elettrica">La produzione dell’energia elettrica</h2>
<p>Le centrali per la produzione dell’energia elettrica si distinguono in base alla fonte energetica primaria utilizzata in:</p>
<ol>
<li>centrali idroelettriche</li>
<li>centrali termoelettriche</li>
<li>centrali geotermiche</li>
<li>centrali a turbogas</li>
<li>centrali elettronucleari</li>
</ol>
<p>Alle precedenti, che costituiscono le centrali tradizionali per la produzione di energia elettrica, si sono aggiunte le centrali che utilizzano fonti alternative, tra le quali ricordiamo:</p>
<ol>
<li>centrali solari termodinamiche</li>
<li>centrali fotovoltaiche</li>
<li>centrali eoliche</li>
<li>centrali a sfruttamento rifiuti solidi urbani e agricoli.</li>
</ol>
<p>Queste centrali hanno assunto negli ultimi anni particolare importanza soprattutto a causa del problema ambientale accennato al termine del paragrafo 1.2. Il processo di produzione dell’energia elettrica è contraddistinto da un rendimento definito dal rapporto tra l’energia elettrica ottenuta e l’energia primaria spesa. In formula, si può scrivere, riferendosi alla potenza (cioè all’energia prodotta nell’unità di tempo):</p>
<pre><code>n = Pel / Pass
n = rendimento
Pel = potenza elettrica generata
Pass = potenza primaria assorbita
</code></pre>
<p>Il rendimento è espresso da un numero inferiore all’unità: tanto più è elevato, tanto più il processo di produzione dell’energia elettrica è efficiente e quindi economico. Per ottenere rendimenti elevati è necessario che le unità di produzione dell’energia siano di elevata potenza unitaria; si è arrivati a costruire gruppi per centrali termoelettriche della potenza unitaria di 1600 MW. Oltre al fattore ambientale, di cui si è già accennato, la valutazione della validità di un processo di produzione dell’energia elettrica deve tenere conto di svariati fattori economici, tra i quali si ricorda:</p>
<ol>
<li>costo dell’energia primaria e sua disponibilità</li>
<li>rendimento del processo di produzione</li>
</ol>
<h2 id="specchio-introduttivo-delle-principali-fonti-di-energia">Specchio introduttivo delle principali fonti di energia</h2>
<h4 id="petrolio">Petrolio</h4>
<p>È considerato il combustibile più importante dagli anni ’60 del secolo scorso, è facilmente trasportabile e con opportune lavorazioni può essere utilizzato con varie caratteristiche. Per ridurre l’inquinamento prodotto dalla combustione deve subire specifici trattamenti tecnologici. La concentrazione di questa fonte risiede per la maggior parte nei paesi del Medio Oriente (circa il 70%), il restante è suddiviso nell’Est europeo, in America e in Europa.</p>
<h4 id="carbone">Carbone</h4>
<p>Ha una diffusione più alta di quella del petrolio, con disponibilità energetica dell’ordine di 3-5 volte maggiore. Anche per il carbone occorrono tecnologie per l’abbattimento dei composti di zolfo della combustione e delle ceneri inquinanti. La quantità di radioattività emessa viene contenuta nei limiti stabiliti.</p>
<h4 id="gas-metano">Gas metano</h4>
<p>Ha una diffusione intermedia tra quella del petrolio e quella del carbone; è facilmente trasportabile e, attualmente, è da considerare ottimale per gli impieghi diffusi non producendo fattori inquinanti. I giacimenti sono concentrati nell’Est europeo (40%) e in Medio Oriente (20%).</p>
<h4 id="risorse-idriche">Risorse idriche</h4>
<p>Sono da considerare pressoché inesauribili e rappresentano sicuramente energia pulita; occorre quindi sfruttare al massimo tali risorse anche se attualmente la percentuale di sfruttamento è minore rispetto alle risorse viste precedentemente.</p>
<h4 id="geotermica">Geotermica</h4>
<p>È sicuramente un’energia pulita e inesauribile ma, allo stato attuale, non sembra sicuramente una fonte di energia risolvente: al mondo esistono solo sei impianti di sfruttamento di questa fonte, di cui tre ubicati in Italia.</p>
<h4 id="nucleare">Nucleare</h4>
<p>La potenzialità di questa energia è notevole, pagata però da problemi di smaltimento in sicurezza delle scorie radioattive prodotte dalle centrali, che restano radioattive per migliaia d’anni, ponendo gravi problemi di stoccaggio e di notevoli rischi per gli esseri viventi nel caso di fuoriuscita di radiazioni ionizzanti. La situazione diverrebbe ottimale se fosse resa possibile l’attuazione in tempi brevi della “fusione nucleare”.</p>
<h4 id="fonti-alternative">Fonti alternative</h4>
<p>Le risorse energetiche alternative (escluso il nucleare) sono molteplici: eolica, solare, celle a combustibile, fotovoltaico, biogas, cogenerazione, risparmio energetico.<br>
Nel seguito saranno presentate brevemente alcune di esse.</p>
<ol>
<li><strong>Eolica:</strong> consente di ottenere energia elettrica dal vento che muove una o più pale (simili a quelle dei mulini a vento), per produrre energia elettrica tramite generatori eolici accoppiati alle pale stesse tramite organi di trasmissione. La produzione è legata alla continua o meno presenza di vento sul territorio.</li>
<li><strong>Celle a combustibile:</strong> sono generatori statici di corrente continua. Il loro funzionamento è basato su un processo elettrochimico che consente di convertire l’energia chimica di ossido-riduzione di un combustibile (solitamente idrogeno) in energia elettrica. Oggi che, per problemi ambientali, l’utilizzo dei combustibili fossili è messo in discussione, è facile prevedere una diffusione delle celle a combustibile, confermato anche dall’attuale trend di sviluppo.</li>
<li><strong>Fotovoltaico:</strong> l’energia solare rappresenta certamente la fonte rinnovabile di energia più diffusa, disponibile ovunque in grande quantità. La produzione di energia elettrica diretta da quella solare è ottenuta tramite gli impianti fotovoltaici che nel giro di pochi anni si sono enormemente sviluppati anche per piccole realtà.</li>
<li><strong>Biogas:</strong> è costituito da metano e anidri de carbonica, ed è prodotto in seguito a processi di fermentazione in assenza d’aria che si verificano per l’ottenimento dell’energia dalle biomasse (il termine biomasse indica materiali biologici non fossili, come ad esempio liquami e letami di origine animale o parti organiche di rifiuti urbani).</li>
<li><strong>Cogenerazione:</strong> consente di produrre simultaneamente energia termica ed elettrica a partire dallo stesso combustibile (ad esempio, gas). Questa tecnologia sfrutta il concetto di recupero e riciclaggio del calore che si perde nel tradizionale processo di produzione dell’elettricità.</li>
</ol>
<h1 id="secondo-pdf-ac-o-dc">SECONDO PDF: ac o dc</h1>
<h3 id="da-fare">Da fare</h3>
<h1 id="terzo-pdf-gazzetta-di-mantova">TERZO PDF: Gazzetta di Mantova</h1>
<h4 id="dossier-energia-mantova-produce-già-tre-volte-quello-che-consuma">Dossier energia: Mantova produce già tre volte quello che consuma</h4>
<p><em>Il caso di Ostiglia, con il progetto di raddoppio della potenza di Ep, dà il via al dibattito: il nostro territorio può ancora permettersi nuove centrali?</em></p>
<p>È Mantova una delle capitali energetiche italiane. Dove si produce tre volte l’elettricità che si consuma e cinque volte di più della media nazionale per abitante. Dati e record che si desumono dalle statistiche annuali di Terna, l’operatore che gestisce le reti in Italia ed il cui ultimo report aggiornato per province è relativo al 2018. Per quell’anno (ma le stime per il 2019 sono simili), nel Mantovano, la produzione totale di energia è stata pari a 9.892 GWh, cioè quasi il triplo dell’energia consumata sempre nella nostra provincia, che assommava a 3.656 GWh.<br>
Uno squilibrio che si accentua se si considera che questa notevole produzione è riferita ad una popolazione provinciale modesta, di poco superiore ai 400mila abitanti, che piazza Mantova a metà classifica delle 107 province italiane. Il territorio virgiliano ospita lo 0,67% della popolazione nazionale, ma contribuisce per il 3,36% alla produzione energetica totale. Cinque volte la media, dunque.<br>
Numeri che trovano la propria spiegazione nella concentrazione di grandi centrali termoelettriche, ma anche nel boom degli impianti a biogas e biomasse, che pone anche qui la nostra provincia fra i top in Italia. Partiamo dalle grandi centrali.<br>
La presenza del fiume Po ha attirato sin dagli anni ’60 i grandi produttori elettrici che nel più esteso fiume italiano hanno trovato la possibilità di raffreddare gli impianti a costi contenuti. Sono nate così la centrale di Ostiglia (1968) e poi quella di Sermide-Carbonara (1981-85), scartati invece negli anni ’80 due progetti per centrali nucleari a Viadana e San Benedetto Po.<br>
Ostiglia, oggi di proprietà del gruppo ceco Ep, è alimentata a metano. La sua potenzialità di 1.137 Mw è sfruttata a pieno regime solo per 2.600 ore all’anno. Quella di Sermide (1.154 Mw, tutta a metano) addirittura solo per 1.241 ore, cioè meno del 15%. Uno scarso utilizzo imposto dal mercato elettrico che chiede a queste centrali contributi saltuari costringendo a continue accensioni e spegnimenti (236, nel 2018 per la sola Sermide).<br>
A queste due “big” si aggiungono la centrale Enipower a Mantova (836 Megawatt) e quella di Ponti sul Mincio da 380 Mw.<br>
Ma la sovrapproduzione elettrica del Mantovano non si ferma qui. Sempre nel 2018, poco meno di un GWh su dieci (802 GWh su 9.892) è stato prodotto con energie rinnovabili. Si tratta in gran parte di centrali a biogas e biomassa che ormai assommano a poco meno di settanta impianti che negli anni sono cresciuti esponenzialmente, foraggiati dai ricchi incentivi statali a un settore che da qualche anno sembra avere tirato un po’ il freno.<br>
Distribuiti in modo polverizzato gli oltre 5mila impianti fotovoltaici che contribuiscono per poco più di 200 GWh. Limitato, infine, il contributo dell’idroelettrico, una quindicina di impianti fra costruiti e in progetto, che grazie ai miglioramenti tecnologici, oggi riescono a sfruttare anche i piccoli salti d’acqua della piatta pianura.<br>
Il risultato di questo mix pone Mantova al vertice delle province che producono energia elettrica. Un business che ha più volte posto in allerta il mondo ambientalista. Per il quale il raddoppio progettato della centrale di Ostiglia è suonato come un nuovo campanello d’allarme.</p>
</div>
</body>

</html>
